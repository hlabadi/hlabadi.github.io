---
title: "Miért Astro"
description: "meta"
publishDate: "13 Aug 2025"
---

Miért Astro? Elég egyszerű kérdésnek tűnt, aztán elkezdtem keresgélni.

Mert TypeScript, az irodában is ezzel dolgozom mostanában. Ha valami elromlik, egyszerűen meg tudom javítani. Vagy legalábbis tudom, hogy hogy kezdjek hozzá.

Az alternatíva a Jekyll lett volna. Ami jó, hogy teljes mellszélességgel támgatja a GitHub (na jó, az Astrot is). Ami annyira nem jó, hogy Ruby. És hát na. Egyszer valamikor régen -- mondjuk még Windowsra -- próbáltam felszenvedni a toolchaint. Hátédesistenem, nem vagyok egy buta ember, de az valami borzasztó volt. Jó, tudom, UNIX-on más, itt biztosan egyszerű. De. Semmi kedvem most a Ruby-hoz. Annyi minden van, ami érdekel: Swift, Kotlin, F#, R, Python, Rust, napestig tudnám őket sorolni. De a Ruby nem.

Na, és amikor elkezdtem gondolkodni ezen a poszton, megnéztem, hogy milyen statikus content generátorok vannak. És meglepődtem. Elsőre a Gatsby és az Eleventy tetszett, nyilván feltétel, hogy valami olyan nyelven legyen, amit értek is. Tehát JS-TS. Szóval simán lehet, hogy egy hónap múlva jön egy 'Miért xxxx' poszt, amiben azt fogom leírni, hogy miért is szerettem bele valamibe. Semmi gond, ez úgyis az új dolgok kipróbálásának a helye.

Ad astra!